
## ۱.۱ زیگ چی هست ؟!

زیگ یک زبان برنامه نویسی مدرن ، سطح پایین ، و همه منظوره هست. بعضی برنامه نویس ها زیگ رو به عنوان یک نسخه مدرن و بهتر زبان C در نظر میگیرن.<br>
<br>
در نظر نویسنده این کتاب ، زیگ سفت و سخت پایبند به « هر چه کمتر ، بهتر » هست. به جای تلاش کردن برای اینکه با افزودن امکانات بیشتر و بیشتر بخواد مدرن بشه ، خیلی از بهبود هایی که زیگ ارائه میکنه درواقع حذف کردن ویژگی ها و رفتار های آزاردهنده در C و C++ هست ! به بیان دیگه ، زیگ سعی میکنه با ساده کردن زبان ، و داشتن رفتار ثابت و استوار ، خودش رو از بقیه بهتر کنه. در نتیجه ، تحلیل ، نوشتن ، و عیب یابی برنامه ها در زیگ به مراتب ساده تر از همین موارد در C یا C++ میشه.
<br><br>
این فلسفه با عبارت پایین که از سایت رسمی زیگ اومده ، کاملا شفاف و واضح میشه :
> به جای اینکه روی عیب یابی دانش برنامه نویسی خودت تمرکز کنی ، روی عیب یابی برنامه ای که نوشتی تمرکز کن.

این عبارت مخصوصا درباره برنامه نویس های C++ صحیح هست. چون C++ یک زبان غول آسا هست که اقیانوسی از امکانات رو داره ، و همچنین در طعم ها مزه های مختلفی ارائه شده ! این موارد چیز هایی هستن که C++ خیلی پیچیده و سخت میکنند. زیگ تلاش میکنه تا خلاف جهت حرکت کنه. زیگ زبان خیلی ساده ای هست (پیچیدگی نداره) ، و بیشتر به زبان هایی مثل C و Go نزدیک هست.
<br><br>

عبارت بالا برای برنامه نویسان C هم همچنان اهمیت داره. چون زبان C با وجود سادگی که داره ، خوندن و فهمیدنش سخت هست. به عنوان مثال ، ماکرو های پیش پرداز (preprocessor macros) یکی از عوامل شایع سردرگمی هستند. گاهی اوقات ، عیب یابی برنامه C رو واقعا سخت میکنند. چون ماکرو ها اساسا یک زبان دوم هستن که در دل C جاسازی شده اند که باعث مبهم شدن کد شما میشن. با ماکرو ها شما دیگه ۱۰۰ درصد مطمئن نیستید که کدوم قسمت از کد شما داره به کامپایلر ارسال میشه ، این یعنی ماکرو ها کد اصلی شما رو مبهم می کنند.
<br><br>
در زیگ خبری از ماکرو ها نیست. در زیگ ، کدی که شما مینویسی دقیقا همون کدی هست که به کامپایلر داده میشه و کامپایل میشه. همچنین سیستم کنترل جریانی که در پشت صحنه مخفی شده باشه هم وجود نداره. و همچنین توابع یا عملگر هایی از کتابخانه استاندارد (standard library) که مخفیانه و بدون اطلاع شما بخوان کار تخصیص مموری (memory allocation) رو انجام بدن هم وجود ندارن.<br><br>
به دلیل یک زبان ساده تر بودن ، زیگ به مراتب برای خواندن و نوشتن واضح تر و ساده تر میشه ، اما در عین حال ، به یک حالت مقاوم ، با رفتار ثابت در شرایط حساس هم میرسه.