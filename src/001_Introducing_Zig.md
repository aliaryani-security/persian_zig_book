# ۱. معرفی Zig

در این فصل ، میخوام شما رو با دنیای Zig آشنا کنم. زیگ یک زبان خیلی جوان هست که داره فعالانه توسعه داده میشه. در نتیجه ، دنیای زیگ هم همچنان خیلی خیلی بکر هست و منتظر شما نشسته تا اون رو بگردید و کاوش کنید ! این کتاب تلاش می کنه به شما در ماجراجویی برای درک و کشف دنیای هیجان انگیز زیگ کمک کنه.<br><br>
در این کتاب این طور فرض شده که شما با زبان های برنامه نویسی تجربه قبلی دارید (هر زبانی ، نه صرفا زبان های سطح پایین). پس  ، اگه تجربه کار با پایتون ، جاوااسکریپت یا امثالهم رو دارید ، خوب هست. اما ، اگر تجربه کار با زبان های سطح پایین ، مثل C, C++ یا Rust رو داری ، احتمالا با این کتاب سریع تر پیش میری.<br>

## ۱.۱ زیگ چی هست ؟!

زیگ یک زبان برنامه نویسی مدرن ، سطح پایین ، و همه منظوره هست. بعضی برنامه نویس ها زیگ رو به عنوان یک نسخه مدرن و بهتر زبان C در نظر میگیرن.<br>
<br>
در نظر نویسنده این کتاب ، زیگ سفت و سخت پایبند به « هر چه کمتر ، بهتر » هست. به جای تلاش کردن برای اینکه با افزودن امکانات بیشتر و بیشتر بخواد مدرن بشه ، خیلی از بهبود هایی که زیگ ارائه میکنه درواقع حذف کردن ویژگی ها و رفتار های آزاردهنده در C و C++ هست ! به بیان دیگه ، زیگ سعی میکنه با ساده کردن زبان ، و داشتن رفتار ثابت و استوار ، خودش رو از بقیه بهتر کنه. در نتیجه ، تحلیل ، نوشتن ، و عیب یابی برنامه ها در زیگ به مراتب ساده تر از همین موارد در C یا C++ میشه.
<br><br>
این فلسفه با عبارت پایین که از سایت رسمی زیگ اومده ، کاملا شفاف و واضح میشه :
> به جای اینکه روی عیب یابی دانش برنامه نویسی خودت تمرکز کنی ، روی عیب یابی برنامه ای که نوشتی تمرکز کن.

این عبارت مخصوصا درباره برنامه نویس های C++ صحیح هست. چون C++ یک زبان غول آسا هست که اقیانوسی از امکانات رو داره ، و همچنین در طعم ها مزه های مختلفی ارائه شده ! این موارد چیز هایی هستن که C++ خیلی پیچیده و سخت میکنند. زیگ تلاش میکنه تا خلاف جهت حرکت کنه. زیگ زبان خیلی ساده ای هست (پیچیدگی نداره) ، و بیشتر به زبان هایی مثل C و Go نزدیک هست.


